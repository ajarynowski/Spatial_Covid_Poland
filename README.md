# Vaccine_Covid_Poland - Model optymalnej alokacji zasobów do przyśpieszenie szczepień p/COVID-19 na lato 2021

Zaprezentowana analiza ma na celu ukazanie nierówności szacowanego stopnia wyszczepialności i jego predyktorów. Różnice były analizowane na poziomie powiatów NUTS-4. Różnice w poziomie wyszczepialności uwypuklają problemy nierówności w dostępie do ochrony zdrowia.  

Uzyskane wyniki sugerują, że to bariery systemowe (organizacyjne) wydają się być wiodącym czynnikiem decydującym o wyszczepialności. Akceptacja szczepień przez mieszkańców, na której skupia się uwaga mediów i organizatorów szczepień jest ważna, ale jedynie drugorzędna (w kontekście wyznaczania różnic przestrzennych). Okazuje się również, że model z wykorzystaniem  zaledwie kilku kluczowych zmiennych społeczno-epidemiologicznych wyjaśnia aż >75% zmienności zmienności w liczbie szczepień między powiatami (zwłaszcza preferencje polityczne -konkretnie wybór partii obecnie rządzącej -  wyjaśnia aż 30%). Wyslekcjonowaliśmy powiaty zagrożone wykluczeniem, czyli przede wszystkim  wiejskie i małomiasteczkowe powiaty wschodniej ściany wschodniej  (Podhala, Beskidu Wschodniego, pogranicza województw świętokrzyskiego i podkarpackiego, pogranicza województw mazowieckiego i podlaskiego, pogranicze województw mazowieckiego i lubelskiego) oraz powiaty potencjalnie zagrożone rozproszone wyspowo i klastrowo po całej Polsce. 


# Spatial_Covid_Poland - Model optymalnej alokacji zasobów do zwalczania ognisk COVID-19 na lato 2020

Istnieje potrzeba analizy czasowo-przestrzennej rozprzestrzeniania się wirusa SARS-CoV-2 w Polsce w celu przygotowania szczegółowych rozwiązań, umożliwiających podejmowanie działań minimalizujących zagrożenie dla zdrowia publicznego w czasie wysoce prawdopodobnej drugiej fali zachorowań mogących wystąpić na przełomie 2020/2021.
W związku z tym, że duże ogniska często występują w przemysłowo-wydobywczych zakładach pracy, obserwujemy korelacją między obszarami przemysłowymi lub o wysokim współczynniki zatrudnienia, o wysokiej mobilności oraz wysokim poparciu dla partii rządzącej z liczbą potwierdzonych przypadków COVID-19, należy więc wzmocnić personalnie, informatycznie i uprawnieniowo Inspekcję Sanitarną w powiatach o podwyższonym ryzyku przed kolejną falą zakażeń. 

Odpowiednie wykorzystanie skąpych zasobów logistycznych (ludzkich i informatycznych) to kluczowa dziedzina w dobie kryzysu epidemicznego. Opracowania statystyczne i epidemiologiczne oraz badania empiryczne na polskim społeczeństwie są podstawowym warunkiem poprawnego zarządzania kryzysowego ze względu na specyfikę polskiego społeczeństwa.

Prezentujemy model optymalnej alokacji pracowników sanitarnych zgodnie z modelem geograficznego rozprzestrzenienia zakażeń COVID-19 w trakcie fali wiosennej.

